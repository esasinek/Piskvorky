 0.

 Rozděl 1D Piškvorky na čtyři moduly:

     ai.py, kde bude funkce tah_pocitace,
     piskvorky.py, kde budou ostatní funkce,
     hra.py, kde bude import a volání hlavní funkce z piskvorky.py (a nic jiného),
     test_piskvorky.py, kde budou testy.

Jak se do importů nezamotat? Podívej se do materiálů na sekci cyklické importy.

Připomínám: Až to bude fungovat, dej to do Gitu! A kdybys něco nedopatřením rozbila,
git diff HEAD ukáže změny od poslední revize.

1.
Napiš aspoň dva testy na každou funkci z Piškvorek, ke které testy napsat umíš.
Testy pravděpodobně neumíš napsat na funkci input a všechny funkce, které ji
(byť nepřímo) volají. A taky asi neumíš otestovat účinek funkce print.

2.
Zkus program přepsat tak, aby část, která není pokrytá automatickými testy, byla co nejmenší.
Místo volání print můžeš často vrátit řetězec a print zavolat až na návratovou hodnotu.
Podobně input můžeš zavolat před zavoláním funkce, která pak může příkaz od uživatele brát jako argument.

3.
Doplň funkci tah_pocitace tak, aby brala jako argument symbol, za který má počítač hrát
– buď 'x', nebo 'o'. Dopiš testy. Nezapomínáš na Git?

4.
Ověř, že se funkce tah_pocitace se umí vyrovnat s jinou délkou hracího pole než 20.
„Ověření” znamená napsání příslušného testu.

5.
Ověř si, že se tah_pocitace chová rozumně když dostane plné hrací pole,
nebo pole s délkou 0. Rozumné chování v tomto případě znamená vyvolání rozumné výjimky.
Podle toho, jak jste se na sraze domluvili, pošli soubor ai.py (s funkcí tah_pocitace)
e-mailem (např. organizátorům, koučovi, nebo vůbec). Posílej ho jako přílohu,
nekopíruj ho do textu e-mailu. Jestli procházíš-li kurz sama a můžeš programování
konzultovat s někým zkušenějším, je tento úkol na takovou konzultaci ideální téma.

Dozvíš se, jak si tvá strategie stojí proti ostatním – a proti testům,
které napíše organizátor. :) Strategii je možné i vylepšovat a poslat několik různých verzí.
Neboj se poslat i první nástřel! Stejně tak se neboj funkci poslat, i kdyby ještě nebyla úplně dodělaná.

Na některém dalším srazu bude turnaj o ceny!
